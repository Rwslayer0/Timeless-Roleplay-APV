# Algemene Plaatselijke Verordening Oostkust

Aangezien wij in overweging hebben genomen dat het noodzakelijk is een nieuwe **Algemene Plaatselijke Verordening Oostkust (APV)** vast te stellen:

Algemene Bepalingen

## A-1 - Reikwijdte

1. Deze Algemene Plaatselijke Verordening, hierna te noemen APV, is bedoeld als aanvulling op het Nederlands Recht en heeft betrekking op het eiland, de gemeente en de stad Oostkust.
2. De APV biedt een indicatief kader voor eventuele bestraffing in-game (“in RP”), maar is verder bedoeld voor het afhandelen van straffen buiten de RP om.

## A-2 - Geldigheid
1. Bij wijzigingen in de wetgeving na het tijdstip waarop het feit is begaan, worden de voor de verdachte meest gunstige bepalingen toegepast.

2. Het is voor een staff-lid niet toegestaan om mee te beslissen over een zaak die betrekking heeft op zichzelf, vrienden en/of familie. Dit om te waarborgen dat een zaak op een eerlijke en rechtvaardige manier wordt behandeld.

3. Indien er tegen staff gelogen wordt en dit met hard bewijs (bijvoorbeeld logbestanden) wordt aangetoond, kan ervoor worden gekozen de straf te verzwaren.

4. Wanneer je meer dan 2 weken wacht om een ticket aan te maken, kom je niet meer in aanmerking om een refund te ontvangen.

## A-3 - Strafbepaling
1. De straffen zijn onderverdeeld in de volgende categorieën:
  - Categorie 1: Een waarschuwing + 50 taken.
  - Categorie 2: Een taakstraf van 100 taken.
  - Categorie 3: Een taakstraf van 150 taken.
  - Categorie 4: Een ban van 2 dagen.
  - Categorie 5: Een ban van 3 dagen.
  - Categorie 6: Een ban van 1 week.
  - Categorie 7: Permanente ban.
  - Categorie 8: Account wipe.
2. De straffen van categorie 5, 6 en 7 kunnen preventief worden opgelegd. Er zal dan nader onderzoek worden gedaan om de strafmaat te bepalen.

3. Een staff-lid kan besluiten de strafmaat te verhogen of te verlagen op basis van context, situatie of eerdere overtredingen van de persoon in kwestie. Bij onenigheid over een oordeel kan een ticket worden aangemaakt.

4. Een mondelinge waarschuwing dient in een notitie bij de persoon te worden geregistreerd; anders is deze niet geldig.

5. Het omzeilen van een straf zal resulteren in een straf volgens categorie 7.

6. Bans worden uitgedeeld op basis van de GTA-licentie en het IP-adres. Dit geldt voor alle gebruikers van deze kenmerken.
> **Opmerking:** Waarschuwingen zijn 3 maanden geldig. Daarna vervallen ze automatisch.

## Artikel 2 - Powergamen
1. Het is niet toegestaan om opzettelijk de roleplay zodanig te manipuleren dat er een oneerlijke of onrealistische wending aan het verhaal wordt gegeven, of om de roleplay van een andere partij zelf in te vullen door middel van onrealistische dwang.

2. Voorbeelden van overtredingen:
  - Je voertuig in een garage zetten tijdens een achtervolging om verlies te voorkomen;
  - Een agent ontvoeren om een signalering te verwijderen of om toegang te krijgen tot politiedossiers (MEOS);
  - Medewerkers van overheidsdiensten dwingen een bewusteloos persoon te fouilleren, wapens af te nemen of af te geven aan jou of anderen.
  
→ **Sanctie:** Categorie 1.

## Artikel 3 - Out Of Character

1. Het is te allen tijde verboden om je karakter te "breken". Dit houdt in dat je termen gebruikt die als Out Of Character (OOC) worden beschouwd. Ook is het niet toegestaan om /looc verkeerd te gebruiken of te gebruiken voor toxic of zoutige opmerkingen.

2. Voorbeelden van verkeerd gebruik van /looc:
  - /looc wat doen jullie?
  - /looc waarom rdm je?
  - /looc slechte roleplay
  - /looc wat je doet mag niet, ik maak een ticket/report
 
→ **Sanctie:** Categorie 1.

## Artikel 4 - Safezone

1. Het is verboden om de **Safezone** te gebruiken om te ontkomen aan illegale activiteiten en/of roleplay.

2. **Voorbeelden van overtredingen binnen een Safezone:**
  - Schade toebrengen, ontvoeren, uitbreken, overvallen, aanrijden of vermoorden van een persoon.

→ **Sanctie:** Categorie 1.

## Artikel 5 - New Life Rule

1. Indien een karakter overlijdt, wordt verwacht dat hij/zij/het de laatste roleplay vergeet. Het karakter mag niet terugkeren naar het gebied waar hij/zij/het is overleden. Dit gebied is verboden terrein gedurende 30 minuten na het overlijden. Tevens mag het karakter zich niet opnieuw bemoeien met hetzelfde scenario totdat dit volledig is afgerond.

→ **Sanctie:** Categorie 4.

## Artikel 6 - RDM (Random Deathmatch)

1. Het onnodig mishandelen, vermoorden, uitlokken en/of lastigvallen van anderen zonder intentie tot roleplay is verboden. Dit geldt ook voor dieren.
   
→ **Sanctie:** Categorie 1.

## Artikel 7 - No Value of Life (NVOL)

1. Het is niet toegestaan geen waarde te hechten aan het leven van het karakter dat je speelt. Dit omvat onder andere:
  - Wegrijden met een voertuig met een snelheid van minder dan 30 km/u in een levensbedreigende situatie.
  - Wegrennen van een bomvest welke binnen armlengte van jou staat en jijzelf geen wapen in de handen hebt.
**Uitzondering:** Het is **GEEN NVOL** om te vluchten wanneer iemand vanuit een voertuig of motor zijn vuurwapen op je richt.

2. Het overvallen met een mêlee-wapen is toegestaan, zolang het binnen armlengte is en het wapen op het slachtoffer gericht is. Buiten deze omstandigheden is medewerking niet verplicht. Mocht het slachtoffer een vuurwapen hebben, dan is medewerking niet verplicht.

3. Wanneer je in een armored voertuig zit en dit voertuig ramen mist, kapotte ramen heeft of volledig kapot is, is medewerking verplicht.

→ **Sanctie:** Categorie 2.

## Artikel 9 - Zelfmoord-RP

1. Het uitvoeren van een zelfmoordscenario is niet toegestaan.
**Uitzondering:** Dit artikel kan alleen worden overschreden met goedkeuring van de staff. 

→ **Sanctie:** Categorie 8 en/of 200 maanden celstraf.

## Artikel 10 - Meta-gaming

1. Het is niet toegestaan om informatie die buiten het karakter is verkregen te gebruiken binnen het spel. Dit omvat alle informatie die jouw karakter niet binnen FiveM heeft verkregen.
  - Bij ontsnappingen uit het cellencomplex (Art. 25 APV) moet een medeplichtige videobewijs kunnen overleggen waaruit blijkt dat zij de gevangene hebben waargenomen binnen de stad en aannemelijk konden maken dat deze vastzat.

→ **Sanctie:** Categorie 1.

2. Het is niet toegestaan externe discords te gebruiken voor roleplay-gerelateerde zaken zonder toestemming van de staff.
  - **Eigenaren van deze Discord-servers** worden bestraft volgens **Categorie 7**.
  - Tijdens voicechats met andere spelers van Oostkust geldt:
	- Streamen is niet toegestaan.
	- Je moet gedeafened en gemute zijn.
  - Het streamen van de main server in een Discord-server is verboden, tenzij expliciet goedgekeurd door de staff.
  - Bij ontsnappingen (Art. 25 APV) geldt hetzelfde videobewijsvereiste als bij lid 1.
  - In calls zitten met je vrienden die geen Oostkust spelen is ook verboden.
  - Het is toegestaan om in Discord via een "ic-bewijs" kanaal, bewijs te delen in Discord. Dit bewijs moet opgenomen zijn met een bodycam (360 graden), dashcam (voor/achter) en/of telefoon in de hand (360 graden).

→ **Sanctie:** Categorie 1.

## Artikel 11 - Exploits
1. Het moedwillig misbruiken van bugs en/of exploits om voordeel te behalen of in-game functionaliteiten te omzeilen, is verboden. Dit geldt ongeacht de gebruikte middelen.

→ **Sanctie:** Categorie 7.

## Artikel 12 - Cheats

1. Het gebruik van software of hulpmiddelen van derden (cheats) om voordeel te behalen in het spel is verboden.

2. Dit artikel geldt ook voor de Discord-client. Het gebruik van bijvoorbeeld BetterDiscord of soortgelijke clients is niet toegestaan.

→ **Sanctie:** Categorie 7.

## Artikel 13 - (Overheids)kleding

1. Bij het aanmaken van je personage moet de kleding worden aangepast. Het is niet toegestaan om met standaard startkleding de server te betreden. Het personage dient een realistische uitstraling te hebben, waarbij de outfit klopt (inclusief armen) en er geen lichaamsdelen ontbreken.

2. Het dragen van kleding van overheidsbanen door niet-ambtenaren is verboden, tenzij hier een goedgekeurde roleplay door een stafflid aan verbonden is.

3. Officiële Oostkust-kleding, bedoeld voor specifieke groeperingen, mag niet door anderen worden gebruikt of als startkleding worden gekozen, tenzij er een sterke en goedgekeurde roleplay aan verbonden is.

→ **Sanctie:** eerst een mondelinge waarschuwing. Bij het niet aanpassen volgt een straf volgens Categorie 1.

## Artikel 14 - Combatlogging

1. Het is verboden de game moedwillig te verlaten tijdens een roleplay zonder geldige reden. Er wordt verwacht dat je binnen **5 minuten** terugkeert.

2. Indien je de game wilt verlaten tijdens een roleplay, moet je dit duidelijk maken aan de betrokkenen. Dit kan via /looc of, indien dit niet werkt, via spraak.

→ **Sanctie:** Categorie 5.

## Artikel 15 - Talen in de stad

1. De voertalen op Oostkust zijn **Nederlands** en **Engels**.

2. Andere talen mogen niet provocerend of beledigend worden gebruikt tijdens roleplay.

3. Tijdens gesprekken met staff of overheidsfunctionarissen moet Nederlands worden gesproken. Als een persoon geen Nederlands spreekt, moet er iemand aanwezig zijn die namens hem in het Nederlands communiceert.

→ **Sanctie:** Personen die geen Nederlands of Engels spreken, zijn niet welkom op de server. Wanneer er een provocerend of beledigend taalgebruik wordt gebruikt kan dit resulteren sanctie categorie 2.

## Artikel 16 - Gebruik van “/report”

1. Het gebruik van /report is bedoeld om overtredingen te melden zonder de roleplay te beïnvloeden of de overtreder op de hoogte te stellen.

2. Het is verboden om anderen in-game te informeren over een ingediende report. Dit wordt beschouwd als **FailRP** (OOC gaan in RP).

3. Het spammen van reports, het maken van onnodige reports, en discussiëren in reports is verboden.

→ **Sanctie:** Categorie 1.

## Artikel 17 - Alt Characters

1. Het is verboden alt-characters aan te maken met de intentie het startbedrag over te zetten naar een ander account. Ook mogen er niet meer dan 3 alt-accounts worden aangemaakt.

→ **Sanctie:** Categorie 7.

3. Het aanmaken van een alt-character met de intentie criminele activiteiten te ondernemen is verboden als een van je andere personages een overheidsfunctie bekleedt.

→ **Sanctie:** Categorie 7.

5. Hoewel alt-characters toegestaan zijn, is het verboden om alt-accounts te maken of te multiboxen met alt-characters. 

→ **Sanctie:** Categorie 7/8 (van toepassing op alle alt-accounts).

## Artikel 18 - Voertuighandelaar / Voertuigmeetings

1. Een voertuigdealer mag alleen bestaan met goedkeuring.

2. Regels voor voertuighandelaren:
  - Maximaal **10 voertuigen** in de “showroom”;
  - Alleen op een goedgekeurde locatie;
  - Officiële vergunningen vereist.

3. Bij voertuigmeetings mogen maximaal 20 voertuigen aanwezig zijn.

→ **Sanctie:** Categorie 1.

## Artikel 19 - Gebruik van voertuigen

1. Burgers mogen geen overheidsvoertuigen besturen, tenzij hier een goede reden voor is of toestemming is gegeven door een stafflid. 

→ **Sanctie:** Categorie 1.

2. Baanvoertuigen mogen niet worden gebruikt voor illegale activiteiten zonder goedkeuring van een stafflid. 

→ **Sanctie:** Categorie 1.

3. Het betreden van gebouwen met voertuigen is verboden. 

→ **Sanctie:** Categorie 1.

4. Het gebruik van voertuigen als wapen (VDM) is verboden. Het opzettelijk beuken van stilstaande voertuigen met de intentie om mensen om te laten vallen is ook niet toegestaan. → Sanctie: Categorie 1.

5. Pit-manoeuvres: Deze moeten realistisch zijn en mogen niet worden uitgevoerd bij snelheden boven de 125 km/u.

→ **Sanctie:** Categorie 1.

## Artikel 20 - Belediging

1. Het gebruik van beledigingen met betrekking tot relevante/hedendaagse ziektes, racistische of ongepaste opmerkingen is verboden op alle door Oostkust erkende platformen.

→ **Sanctie:** Categorie .

2. Toxic, uitlokkend, haatzaaiend of opruiend gedrag is niet toegestaan.

→ **Sanctie:** Categorie 7.

## Artikel 21 - Overvallen & Oplichten

1. Het overvallen of oplichten van personen is alleen toegestaan wanneer zij bezig zijn met criminele activiteiten.
	- **Uitzondering:** Bij gebruik van alle soorten wapens mag er altijd worden overvallen.

2. De volgende situaties zijn verboden voor overvallen/oplichten:
	- Bankgeld of loodsen;
	- Acties in safezones;
	- Overheidsvoorwerpen;
	- Het dwingen van iemand om een huis leeg te roven;
	- Nieuwe spelers;
	- Voertuigen (alleen legaal te koop met legaal geld).

3. Het is de verantwoordelijkheid van de koper om te controleren of aanpassingen (zoals tunes) op een voertuig aanwezig zijn bij overdracht.

4. Counteren van een overval/gijzeling is verboden zodra politie/KMAR ter plaatse is.
	- Uitzondering: Als de crimineel de politie/KMAR is kwijtgeraakt en een nieuw scenario start, mag er wel worden gecounterd.

5. Wapens, drugs, en gijzelingen in appartementen zijn verboden.

6 Na een overval/oplichting mag je het slachtoffer niet vermoorden, zelfs niet om de gebeurtenis te laten vergeten.

→ **Sanctie:** categorie 1.

## Artikel 22 - Gedrag van Ambtenaren

Onder ambtenaar wordt verstaan spelers die één van de volgende banen uitvoeren.

  - **Politie**
  - **Koninklijke marechaussee**
  - **Justitie**
  - **Ambulance**
  - **Wegenwacht**
  - **Handhaving**

1. Voor een ambtenaar is het niet toegestaan zich bezig te houden met illegale bezigheden.

2. Het is niet toegestaan om door de politie in beslag genomen objecten door te handelen naar spelers. Dit geldt ook voor andere overheidsobjecten en informatie verkregen tijdens de carrière bij een overheidsdienst, ook na ontslag. 

**Uitzondering:** Politie- of KMAR-medewerkers met een speciale vergunning mogen hun wapens buiten dienst behouden.

→ Sanctie: categorie 6.

## Artikel 23 - Gedrag tegen overheidsmedewerkers

1. Meldingen naar een overheidsinstantie moeten realistisch en uitgebreid zijn; valse meldingen zijn verboden.

2. Roleplay met OSK Wegenwacht en Ambulance moet realistisch en uitgebreid zijn. Medewerkers zijn altijd leidend in de roleplay.

3. Het maken van een melding met de intentie om overheidsmedewerkers te vermoorden, ontvoeren of overvallen is niet toegestaan.

4. Er moeten altijd minstens vijf overheidsmedewerkers beschikbaar blijven na een ontvoering uitgezonderd zijn de Justitie medewerkers.
Uitzondering: Ambulanciers mogen vanaf vier aanwezige collega's ontvoerd worden door criminele organisaties, mits de roleplay goed wordt uitgevoerd. 

5. Het is toegestaan een agent te ontvoeren om een voertuig uit de opslag te halen, mits het openstaande bedrag wordt voldaan. Dit mag niet tussen 00:00 en 10:00 uur.

→ **Sanctie:** categorie 5, bij herhaling categorie 6.

## Artikel 24 - Roleplay & Ledenaantal Criminele Organisaties

1. Criminele organisaties mogen maximaal 15 leden hebben, exclusief hangarounds maximaal 5.

2. Samenwerking tussen criminele organisaties is toegestaan met maximaal twee gangs. Tot een totale van 10 leden van beide gangs.

3. Politie-invallen mogen worden gecounterd door maximaal twee groepen met in totaal 25 personen.

4. Bij negatieve uitstraling van de organisatie (denk daarbij aan warns / combatgedrag ect.) kunnen sancties volgen.

→ **Sanctie:** Sanctie door OC, mogelijk opschorting van de organisatie.

## Artikel 25 - Ontsnappen uit het cellencomplex

1. Ontsnappen is toegestaan mits gekoppeld aan een geldig roleplay-scenario, beoordeeld door een stafflid.

2. Ontsnappen is niet toegestaan tijdens afgesproken pauzes in roleplay.

3. Ontsnappen is verboden tussen 01:30 en 10:00 uur.

4. Er moet samen minstens 5 politie- en KMAR-medewerkers aanwezig zijn.

→ **Sanctie:** categorie 1.

## Artikel 26 - Witwassen, Winkel- en bankovervallen & overige criminaliteit

1. Witwassers overvallen is toegestaan wanneer minimaal één van onderstaande punten van toepassing is.
	- Hij/zij/het gezichtsbedekking.
	- Het kenteken van een voertuig dat overeenkomt met het kenteken dat is verstuurd in het deepweb kanaal dat hiervoor bestemd is en niet ouder is dan 1 uur.
	- Een persoon verdachte handelingen doet bij een afleverpunt die niet passen bij de baan die de persoon op dat moment uitvoert.
	- Een persoon die niet de juiste kleding draagt die bij de job past.

2. Witwassen mag enkel in de voertuigen die je krijgt van het depot of een persoonlijk voertuig dat van het soort gelijkend model is.

3. De overvaller dient op het moment van overvallen beelden te kunnen overhandigen aan staffleden. Mocht dit niet mogelijk zijn zal het direct teruggedraait worden.

4. Het campen of opwachten op witwas locaties en het depot is verboden.

5. Een gijzelaar mag geen kennis of vriend van je zijn, maar moet een onbekend persoon zijn.

6. Probeer op alle mogelijke manieren een vuurgevecht te vermijden en onderhandel eerst met de politie.

7. Een liquidatie mag niet uitgevoerd worden zonder dat het slachtoffer op de hoogte is van de reden hierachter. Er dient dus aan het slachtoffer duidelijk gemaakt te worden, terwijl hij/zij/het nog leeft, waarom diegene geliquideerd wordt.

8. Het campen op een niet actieve drugs locatie is niet toegestaan, zowel op land als op het eiland.

9. Je hebt pas recht op een wapen als je daadwerkelijk een achtervolging/scenario bent aangegaan met de persoon. Dit moet je wel duidelijk kenbaar maken.

10. Indien je op borgtocht bent gestuurd zijn de volgende regels van kracht.

11. Een persoon die de borgtocht aan gegaan is mag niet meer worden uitgebroken.

12. Indien persoon dood gegaan is in een scenario waarbij de politie betrokken is geld de New Life rule niet meer. De huiszoeking gaat dan alsnog plaatsvinden.

13. Je kan geen spullen pakken/verwijderen uit auto's en appartementen. Dit geld ook voor kleding verwijderen. 

→ **Sanctie:** categorie 1.

## Artikel 27 - Jobhoppen

1. (Ex-)leden van een criminele organisatie dienen minimaal 72 uur te wachten nadat ze ontslag hebben genomen/ontslagen en/of samenwerken met een andere criminele organisatie voordat zij aangenomen mogen worden bij een overheidsbaan of een andere criminele organisatie.

2. (Ex-)medewerkers van een overheidsbaan dienen minimaal 72 uur te wachten nadat ze ontslag hebben genomen/ontslagen en/of samenwerken met een andere criminele organisatie voordat zij aangenomen mogen worden bij een andere overheidsbaan of een criminele organisatie.

3. Het is voor de leidinggevenden van overheidsbanen en criminele organisaties verplicht om een document bij te houden met informatie omtrent de in- en uitdiensttreding van hun medewerkers ten behoeve van de handhaving van dit artikel.

→ **Sanctie:** categorie 1. (bij de overheid volgt ook ontslag van de nieuwe baan)

## Artikel 28 - Stemherkenning

1. Het is toegestaan om een speler te herkennen aan zijn/haar/de stem, tenzij je hem/haar/het totaal niet kent. Indien hierom gevraagd word, dien je dit aan te kunnen tonen.

2. Indien de speler duidelijk moeite doet om zijn stem te vervormen, dan is het niet toegestaan om een speler aan zijn/haar/de stem te herkennen.

3. Het is toegestaan om gebruik te maken van externe software om je stem te vervormen gedurende het uitvoeren van criminele activiteiten, echter dient dit realistisch te blijven.

→ **Sanctie:** categorie 1.

## Artikel 29 - Omgaan met F6

1. Het direct plaatsen van een geboeide persoon in een voertuig via F6 zonder uitgevoerde roleplay-handelingen is verboden. Spelers dienen de volgende stappen te volgen voor een realistische interactie:
	- De deuren van het voertuig openen.
	- De geboeide persoon begeleiden naar de deuropening.
	- Verbaal (op normale of luide toon) of via een actiecommando (/me) aangeven dat de persoon in het voertuig wordt getrokken.
	- Je dient iemand te overmeesteren voordat er gebruik gemaakt kan worden van het F6 menu.
	- fouilleren mag alleen met een legitieme reden.

2. Het uit een voertuig trekken van een persoon dient gepaard te gaan met de volgende realistische roleplay-handelingen:
	- Het inslaan van de ruiten met daarbij de juiste attributen zoals een wapen(indien van toepassing).
	- Het openen van de deur.
	- Het losmaken van de gordel (indien van toepassing).
	- Het naar buiten trekken van de persoon. Elke directe interactie via F6 zonder bovengenoemde handelingen wordt beschouwd als F6-Abuse.

→ **Sanctie:** categorie 5.

## Artikel 30 - Loodsen

1. Het misleiden of bedriegen met betrekking tot loodsen is verboden.

2. De verhuur van sleutels voor loodsen is toegestaan.

3. Het verhandelen van aandelen in loodsen is toegestaan.

4. Alle overeenkomsten met betrekking tot loodsen moeten schriftelijk worden vastgelegd en gedocumenteerd in de stad Oostkust met het commando /docu, en dienen te worden ondertekend door alle betrokken partijen.

5. In geval van onduidelijkheid over de bepalingen van lid 2 of 3, zal het oordeel van een staflid leidend zijn, en dit staflid zal beslissen over de verdeling van de loods. De partij die beweert benadeeld te zijn, dient bewijsmateriaal te overleggen en draagt de verantwoordelijkheid voor de bewijslast.

→ **Sanctie:** categorie 3. Indien de overtreding over bedragen boven de 2 miljoen gaat, zal er gestraft worden volgens categorie 5.


<sub>APV opgesteld uit naam van Beheer, bedoeld voor het eiland, de gemeente en de stad “Oostkust”, opgetekend door Chino Kavelli, te Oostkust.</sub>

